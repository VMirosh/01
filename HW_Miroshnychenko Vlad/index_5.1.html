<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Задание 5 </title>
</head>
    <body>
        <img src="https://probasket.pl/wp-content/uploads/2022/10/czarne-nike-300.webp" alt="basket">
        <h3 id="ancor">Phoenix Suns</h3>

        <p>Phoenix Suns wrócili właśnie na pierwsze miejsce w tabeli konferencji zachodniej, lecz mimo to ekipa z Arizony cały czas zastanawia się nad tym, jak wzmocnić zespół. Wszystko dlatego, że z klubu odejść chce Jae Crowder, którego Suns chcą spróbować wymienić na zawodnika, który pomoże im w walce o mistrzostwo. Teraz na ich liście życzeń pojawiło się kolejne nazwisko. To Bogdan Bogdanović z Atlanta Hawks.</p>

         <p>Wciąż nie wiadomo, kiedy i gdzie przeprowadzi się Jae Crowder, który przed sezonem zażądał od Phoenix Suns transferu. Skrzydłowy jest poza zespołem i czeka w tej chwili na wymianę, a Słońca sprawdzają różne scenariusze i pytają o różnych zawodników. Blisko było ponoć trójstronnej wymiany z Milwaukee Bucks oraz Houston Rockets, w ramach której Crowder trafiłby do Wisconsin, a Suns pozyskaliby Erica Gordona. Na razie jednak ten transfer do skutku nie doszedł.</p>

         <p>Gwiazdor Golden State Warriors rozegrał wiele fantastycznych spotkań w drodze do zdobycia czterech mistrzowskich tytułów. W karierze 34-latka jest jednak jeden mecz, którego Curry wyróżnia szczególnie spośród innych. Miał on miejsce podczas wielkiego finału NBA.</p>

          <p>  O swoim ulubionym meczu Stephen Curry opowiedział w podcaście JJ Redicka „The Old Man and The Three”. W rozmowie z byłym graczem NBA wspominał czwarty mecz tegorocznych finałów z Boston Celtics (wygranym przez Golden State Warriors 107:97). Curry nazwał to spotkanie „swoim ulubionym meczem w karierze”.</p> 
            
            
          <p> Ośmiokrotny uczestnik meczu gwiazd przytoczył historię tamtej serii finałowej, w której Golden State Warriors wygrali 4:2. Stephen Curry, Klay Thompson, Draymond Green i Andre Iguodala wygrali kolejne trzy mecze i sięgnęli po czwarte mistrzostwo NBA, a ich droga na szczyt rozpoczęła się w 2015 roku, kiedy to zapoczątkowali późniejszą dynastię.</p>  
            
         <p id="ancor1"> Czwarte spotkanie finałów NBA 2022 Curry zakończył z double-double. Lider Warriors zdobył 43 punkty i 10 zbiórek, trafiając 14 z 26 rzutów z gry (54%), w tym 7 z 14 prób (50%) w rzutach trzypunktowych. Warriors przegrywali z Celtics po pierwszej połowie pięcioma punktami (54:49), ale trzecia kwarta należała już do Stephena Curry'ego. Lider klubu z San Francisco wszedł w swój najwyższy poziom, trafiając 4 z 5 trójek (80%) i zdobywając 14 punktów w tej części gry. Tym samym po 36 minutach wyszli na jednopunktowe prowadzenie (79:78).</p>
           
        <p>W czwartej kwarcie Curry dalej grał na najwyższych obrotach zdobywając 10 punktów. Warriors wygrali ostatnie 12 minut spotkania różnicą 9 punktów (28:19) i cały mecz 107:97. To spotkanie, jak się później okazało, było najbardziej kluczowe w sześciomeczowej serii finałowej z Boston Celtics. Po zwycięstwie w czwartym spotkaniu GSW wygrali kolejne dwa, sięgając po mistrzostwo NBA.</p>
            
        <p>Tegoroczny triumf Stepha Curry'ego można porównać do wielkiego sukcesu LeBrona Jamesa sprzed kilku lat. Rozgrywki 2015-16 indywidualnie należały do jednych z najsłabszych w karierze Króla, ale w play-offach czterokrotny MVP był już zupełnie innym graczem.</p>
            
         <p>Poprowadzenie Cleveland Cavaliers do tytułu w 2016 było ukoronowaniem kariery LeBrona, zwłaszcza gdy spojrzymy na narrację. LeBron James zakończył trwające od dziesięcioleci bezkrólewie w Cleveland i osiągnął dokładnie to, co zamierzał, kiedy wrócił do Cavs w 2014 roku.</p>
            
         <p>Triumf Warriors w 2022 prawdopodobnie zajmie podobne miejsce w dorobku Curry'ego. Golden State Warriors nie byli tak silną ekipą, jak wtedy, gdy trzykrotnie pokonywali Cavaliers LeBrona w czterech finałach NBA. Ta sytuacja sprawiła, że jeszcze bardziej fascynujące było obserwowanie, jak Curry prowadzi swoją drużynę przez play-offy 2022.</p>
            
            
        
    </body>

  </html>
